སྙིང་ཐིག་སྒོམ་པའི་བྱ་བྲལ་གྱི། གོལ་ཤོར་ཚར་གཅོད་སེང་གེའི་ང་རོ་བཞུགས་སོ། བསྒྱུར་མ་བཅོས་ཤིང་། ། མ་ཡེང་མ་བཟུང་རིག་པའི་སྙིང་པོ་ཅན། །བཏང་བཞག་ཆེད་འཛིན་བློ་བྲལ་རྫོགས་པ་ཆེར། །རང་བབས་གཉུག་མའི་རྒྱུན་གྱིས་ཕྱག་བགྱིའོ། །ཞེས་གསུངས་ཏེ་ཆོས་ཉིད་བདེ་གཤེགས་སྙིང་པོ་དེ་བསྒོམ་བྱ་སྒོམ་བྱེད་མེད་པར་མཉམ་བཞག་ཆུ་བོ་ཡེ་ནས་མ་བསྒོམ་མ་རྒྱུན་གྱི་རྣལ་འབྱོར་དེ་ཡིན་དུས། ཡེ་ནས་མ་བསྒོམ་ད་ལྟ་སེམས་ཅན་གྱི་སྐབས་ལ་སྡུག་ཅག་བྱས་པ་དང་སངས་རྒྱས་པའི་སྐབས་ན་ཡར་བཟང་པོར་བསྒྱུར་རྒྱུ་དེ་ཡེ་ནས་མ་བསྒྱུར། རྒྱུ་རྐྱེན་གྱིས་མ་བཅོས་ཤིང་དེ་མ་བཅོས་པའི་ངོ་བོ་དེ་སེམས་མ་ཡེང་ཙམ་དུ་བཞག་ན་ཆོས་ཉིད་ཡིན་པའི་ཕྱིར་ན། སེམས་མ་ཡེང་དྲན་པའི་གདུག་བཙེར་གྱིས་མ་བཟུང་བར་རིག་པའི་སྙིང་པོ་ཅན་བློས་གཏོང་རྒྱུ་ཕར་གཡུག་གཞག་རྒྱུ་དང་ཚུར་ལེན་རྒྱུ་མེད་པར། ཆེད་འཛིན་དང་བློ་ཡིས་བཅོས་མེད་པའི་རྫོགས་པ་ཆེན་པོ་དེ་རང་ངོ་ཤེས་པས་རང་བབས་གཉུག་མའི་རྒྱུན་གྱིས་ཕྱག་བགྱིའོ། །འོད་གསལ་རྒྱུད་སྡེ་རྫོགས་པ་ཆེན་པོའི་བཅུད། །པདྨའི་ཐུགས་ཏིག་མཁའ་འགྲོའི་སྙིང་ཐིག་ཁྲག །རིམ་དགུའི་ཐེག་པ་ཀུན་ལས་འདས་པའི་དོན། །དགོངས་བརྒྱུད་ཁོ་ནའི་མཐུ་ལས་བརྗོད་བྱ་མིན། །འོད་གསལ་རྫོགས་པ་ཆེན་པོའི་རྒྱུད་སྡེ་འབུམ་ཕྲག་དྲུག་ཅུ་རྩ་བཞི་དེའི། སྙིང་པོའི་བཅུད་གུ་རུ་རིན་པོ་ཆེའི་ཐུགས་ཐིག །མཁའ་འགྲོ་མ་རྣམས་ཀྱི་སྙིང་ཁྲག །ཐེག་པ་རིམ་པ་དགུ་ཡི་ནང་ནས་ལྟ་བའི་ཡང་རྩེ་མཐར་ཐུག་པ་དེ་བཤད་པ་ཡིན་པས། ད་དེ་དགོངས་བརྒྱུད་ཀྱི་བྱིན་རླབས་ཐུགས་ལ་འཕོས་པ་མ་གཏོགས་གཞན་ཅིས་བཤད་རྒྱུ་མེད་པས་དེ་ཡིན་ཞེས།དེ་ལྟ་བས་ན་སྙིང་པོའི་དོན་མཆོག་ལ། གཅིག་ཏུ་རྟོག་དཔྱོད་གཞོལ་བའི་སྒོམ་ཆེན་རྣམས་ཀྱི་དོན། འཇུར་བཙིར་ཁྲིགས་བཅད་མ་ཡིན་པར། ཀློང་ཆེན་དགོངས་པའི་མཛོད་ནས་འདི་བྱས་སོ། །དེ་ལྟ་ཡིན་ན་ཡང་། གདུལ་བྱ་ཐེག་མཆོག་རྡོ་རྗེ་སྙིང་པོའི་དོན་མཆོག་ལ་ཡིད་ཆེས་ཀྱི་དད་མོས་གཅིག་ཏུ་གཞོལ་ཏེ་རི་ཁྲོད་དབེན་པའི་གནས་སུ་སྒོམ་བྱེད་པའི་གང་ཟག་རྣམས་ལ། ཁོང་གིས་རྟོག་དཔྱོད་ཀྱི་དྲན་པ་དང་བླུན་སྒོམ་གི་སྒོ་ནས་འཇུག་ཚུལ་ཁྲིགས་བཅད་མ་ཡིན་པར་ཁོང་ཉིད་དགོངས་པ་ཁྱབ་བརྡལ་དུ་གྲོལ་སོང་བའི་གསང་མཛོད་དེ་འདི་ཡིན་དུས་འདི་ལ་ལྟོས་ཤོག་གསུང་། དེ་ལ་འདིར་སྔོན་གྱི་སྨོན་ལམ་རྣམ་པར་དག་པའི་མཚམས་སྦྱར། རྟོགས་པ་དོན་གྱི་བརྒྱུད་པ་དང་ལྡན་པའི་བླ་མ་དམ་པ་མཚན་ཉིད་དང་ལྡན་པ་ཞིག་དང་མཇལ། བླ་མ་དམ་པ་མཚན་ཉིད་དང་ལྡན་པ་དེ་ལ་རྩེ་གཅིག་གི་དད་འདུན་དྲག་པོས་ཡིད་ཁྱེད་ཤེས་ཀྱི་བློ་ཁེལ་བས་དེ་ཉིད་ཀྱིས་གསོལ་བ་འདེབས་ཤེས་ན། དགོངས་བརྒྱུད་ཀྱི་བྱིན་རླབས་དེ་རྐྱེན་མོས་གུས་ཀྱིས་བྱས་ཏེ་བླ་མའི་རྟོགས་པ་སློབ་མ་ལ་འཕོས་ཡོང་རྒྱུ་རེད་པས། སློབ་མ་ལ་སྔོན་ཡོད་ཡོད་པ་རེད་སྟེ། བཞག་པའི་ནུས་པ་དེ་ཚུར་སད་ནས་རང་བཞིན་སྤྲོས་བྲལ་རྫོགས་པ་ཆེན་པོའི་གནས་ལུགས་ཚིག་དང་དཔེ་ཡིས་མི་མཚོན་ཞིང་། འཁོར་འདས་གྱི་གོ་མ་འགག་ཤིང་འཁོར་འདས་གང་གི་རྒྱ་མ་ཆད། ཕྱོགས་སུ་མ་ལྷུང་བ་ད་ལྟའི་ཁྲེགས་ཆོད་ཀྱི་ཡོད་མེད་ཀྱི་ཤེས་པ་སྤུ་མ་བརྗེས། མདོག་མ་བསྒྱུར་བ་འདི་ཀ་སྒོམ་ལ་ཧྲིལ་གྱིས་སོང་ནས། དེ་སོང་ཚར་ནས་བཟུང་སྟེ་བསྒོམ་བྱ་སྒོམ་བྱེད་ཀྱི་སྒོམ་རྒྱུའི་ཞེན་པ་དག །ངའི་ལྟ་སྒོམ་ཡང་དག་པ་རེད་ཨེ་སོང་བསམ་པའི་འཛིན་པའི་སྒྲོག་ལས་གྲོལ། ཡིད་ཆེས་ཀྱི་ངེས་ཤེས་ནང་ནས་སྐྱེ་སྐྱེ་མཁན་གྱི་ངེས་ཤེས་དེ་ལ་འཛིན་པ་(?)དམ་ཧྲིག་གི་བ་མ་ཡིན་པར་ཡུལ་མེད་དུ་སོང་། དེ་ལ་དད་པ་མོས་གུས་སྙིང་རྗེ་ཀྱི་བཟང་རྟོག་གིས་ཕན་མ་བཏག །འདོད་ཆགས་ཞེ་སྡང་གཏི་མུག་ལ་སོགས་པའི་ངན་རྟོག་གིས་གནོད་པ་མ་བསྐྱལ། ཅི་ཡང་དྲན་མེད་ཐོམ་མེ་བ་ལྟ་བུ་མ་ཡིན་པ་ལུང་མ་བསྟན་གྱིས་མགོ་མ་བསྐོར་བར་དབྱིངས་རིག་ཕྱམ་བརྡལ་དུ་སོང་ནས་གསུངས་ཏེ། དབྱིངས་ཟེར་སྟོང་ཆ། རིག་པ་སྟེ་ཞེས་གསལ་ཆ། དེ་གཉིས་ཀྱི་ཉིན་མཚན་ཁོར་ཡུག་ཏུ་འདའ་སོང་བས་ལམ་རྟགས་ཀྱི་ཡོན་ཏན། དད་པ། མོས་གུས། སྙིང་རྗེ། མངོན་ཤེས། གྲུབ་རྟགས་ལ་སོགས་པ་མངོན་དུ་འགྱུར་ཞིང་། གང་ཟག་ཅིག་ཆར་བའི་རིགས་ཅན་ཡིན་ན་དེ་ལ་གོལ་ས་དང་། ནོར་ས་དང་། ཤོར་ས་ཞེས་བྱ་བའི་མིང་ཡང་མེད་པ་ཞིག་ཡིན་ཞེས། དེ་ལྟ་བུའི་ཅིག་ཆར་བའི་གང་ཟག་དེ་ཤིན་ཏུ་དཀོན་པ་ཡིན་པས། དེ་ལྟ་ནའང་ཆོས་འདི་ཐེག་པའི་རྩེ་རྒྱལ་ཡིན་ཡང་གང་ཟག་ཉམས་ལེན་བྱེད་པ་ལ་མཆོག་དམན་འབྲིང་གསུམ་སྣ་ཚོགས་ཡོད་ཅིང་དབང་པོ་ཡང་རབ་ཤ་སྟག་ཚོགས་དཀའ་བས་ན་གདུལ་བྱ་དང་འདུལ་བྱེད་ཀྱི་བར་དུ་འཛོལ་ཤོར་ནས་དབང་པོ་ཡང་རབ་ཀྱི་ཆོས་དེ་དབང་པོ་རྟུལ་པོ་དང་འབྲིང་རྣམས་ལ་ཅིག་ཆར་དུ་བཤད་བཞག་ན་ཕན་མི་ཐོགས་པས། འཛོལ་ཤོར་ནས་བསྒོམས་ཀྱང་ཡོན་ཏན་སྐྱེ་དཀའ་བའི་སྐྱོན་གྱི་གནད་ཀྱང་འདི་ནས་ཤོར་བ་ཡིན་གསུང་། དེ་ནས་དེ་ལ་གང་ཟག་ཁྲིད་ཡིག་ནས་བཤད་ན་གང་ཟག་རིམ་སྐྱེས་པའི་དབང་དུ་བྱས་ནས་བཤད་བཞག་ན། གཅིག་ཆར་བ་ཡིན་ནའང་ཕན་འགྲོ་གི་རེད་གཉིས་ཀ་ཕན་པའི་དབང་དུ་བྱས་ནས་རྫོགས་པ་ཆེན་པོས་ཐུགས་དམ་ལ་གོ་བ་མྱོང་བ་རྟོགས་པ་གསུམ། དང་པོ་ཆ་གི་ཐོག་ནས་གོ་དགོས་ཟེར། གོ་བ་གི་སྟེང་ནས་བཟུང་ཏེ་རང་གི་སེམས་ལ་ཉམས་མྱོང་སྐྱེ་དགོས་ཟེར། ཉམས་མྱོང་ཡང་དག་པ་ཞིག་སྐྱེ་ཚར་ནས་དེ་ནས་ཉམས་ཀྱི་ཤུན་པ་དང་བྲལ་ཏེ་རྟོགས་པ་རྒྱུད་ལ་སྐྱེ་དགོས་ཟེར་དཔེར་ན་མདོ་སྔགས་ཐུན་མོང་གི་ཐེག་པའི་ལམ་རིམ་དང་སྦྱར་ན། ཚོགས་ལམ་བས་གོ་གསུང་ཚོགས་ལམ་པའི་སྐབས་སུ་ཐོས་པ་དང་བསམ་པ་གཉིས་གཙོས་ཆེ་བས་དཔེ་ཆའི་ནང་ནས་འདི་འདྲའི་གསུང་འགིལྟ་བ་འདི་འདྲའི་རྫོགས་ཆེན་གི་གཞི་ལམ་འབྲས་བུ་འདི་འདྲའི་ཡིན་ས་རེད་བསམ་ནས་དཔེ་ཆ་གི་གོསྦྱོར་ལམ་པས་མྱོང་གསུངས་ནས་ཆོས་ཉིད་དོན་གྱི་བདེན་པ་མཐོང་བ་ལ་ཡར་མཚམས་སྦྱོར་འགྲོ་བས་ན་སྦྱོར་ལམ་ཟེར་རེདདེས་སྐབས་ན་རྫོགས་པ་ཆེན་པོའི་ཉམས་མྱོང་གི་ཆ་ཤས་རྒྱུད་ལ་སྐྱེས་ཏེ་གོ་བ་མ་ཟད་ལ་ཉམས་མྱོང་རྒྱུད་ལ་སྐྱེ་འོང་ཟེར། ཉནས་མྱོང་རྒྱུད་ལ་སྐྱེ་ནའང་ཉམས་མྱོང་དེ་གཏན་པོ་མེད་དུས་དེས་ཉོན་མོངས་པའི་རྐྱེན་མི་ཐུབ་འཁོར་བ་ལས་གྲོལ་ཐུབ་གི་མ་རེད། མཐོང་ལམ་ཟེར་དུས་ཆོས་ཉིད་ཀྱི་བདེན་པ་མངོན་སུམ་དུ་མཐོང་བ་དེ་ལ་མཐོང་ལམ་ཟེར། མཐོང་ལམ་པས་ཆོས་ཉིད་ཀྱི་བདེན་པ་སྒྲ་ཇི་བཞིན་པ་རྟོགས་ཞེས་མཁས་གྲུབ་རྣམས་ཀྱིས་གསུངས་པ་འདི་ཉིད་མདོ་སྔགས་གཉིས་ཀྱི་ནང་ནས་ཤིན་ཏུ་བཀའ་བརྩན་པར་སྣང་ངོ་། དེང་སང་གི་དུས་སུ་ཕལ་ཆེར་གྱི་གོ་མྱོང་རྟོགས་གསུམ་ཞེས་ཡོད་པ་དེས་ནང་ནས་གོ་བ་རྒྱུད་ལ་སྐྱེ་དུས་སྒོམ་རེད་གསུང་ཀྱི་ཡོད་ཟེར། གང་རེད་ཟེར་ན་དཔེར་ན་རྫོགས་པ་ཆེན་པོ་ཆོས་ཉིད་མཛོད་ལ་བལྟས་ན་དགེ་བ་གི་ཕན་བཏགས་རྒྱུ་མེད། སྡིགས་པའི་གནོད་བསྐྱལ་རྒྱུ་མེད། མཉམ་བཞག་དང་རྗེས་ཐོབ་མེད་གསུང་ནས་ད་ལྟ་ནས་དེ་ཡོད་ལེ་ཡིན་ས་མ་རེད་བསམ་ནས། སྒོམ་རྣམ་མར་བཟུང་ནས་སྟོང་ཉིད་རྒྱས་འདེབས་སུ་ཤོར་བ་མང་ཏེ་སྟོང་པ་ཉིད་དེ་རྒྱས་འདེབས་སུ་ཤོར་ཟེར། རྒྱས་འདེབས་དེ་ཇི་ལྟ་བུ་ཡིན་ཞེ་ན། རང་གི་ཁ་ནང་དུ་བསྐོར་དུས་རང་གི་སེམས་དེ་ལ་བལྟ་དུས་སེམས་ཀྱི་ངོ་བོ་ཤེས་པ་ཀུན་ཤེས་ཀུན་རིགས་ཀྱི་གསལ་ཆ་ཡོད་པ་གཟུགས་དང་། མཚན་མ་གང་དུའང་མ་གྲུབ་པ་སྟོང་པ། གསལ་སྟོང་གང་དུའང་མི་རྟོག་པའི་མཉམ་བཞག་ལྷོད་ལྷོད་འབོལ་འབོལ་འདི་སྐྱེ་དུས་དེ་སྐྱེ་བའི་སྐབས་ན་སེམས་ལྷོད་པོ་འདྲ་ཡོང་བ་དེ་བདེ་ཉམས་ཁོ་ན་ཤས་ཆེ་གི་རེད་གསུང་། བདེ་ཉམས་ཁོ་ན་ཤས་ཆེ་ཡོང་དུས་ད་རྫོགས་པ་ཆེན་པོ་དེ་འདི་ཡིན་ས་རེད་བསམ་པའི་ངང་ལ་ང་ཡི་སྒོམ་ནི་འདི་ཀ་ཡིན་རྫོགས་ཆེན་འདི་ལས་ལྷག་པ་སུས་ཀྱང་མི་ཤེས། ངས་རྫོགས་པ་ཆེན་པོ་འདི་ལྟ་བུ་རྟོགས་སོ་སྙམ་པའི་རང་མཐོང་ང་རྒྱལ་ཡང་སྐྱེ་བ་ཡོད་པས་དེའི་ཚེ་ན་བླ་མ་མཚན་ཉིདདང་ལྡན་པ་སྒོ་ནས་དེས་ང་རྒྱལ་གྱི་འཛིན་པ་དེ་ཕར་བཤིགས། ངོ་སྤྲོད་གི་གཟེར་མ་བཏབ་ན། ཇི་སྐད་དུ་རྫོགས་ཆེན་ནས། གོ་བ་ལྷན་པོ་འདྲ་ཏེ་གོག་ནས་འགྲོ་ཞེས་བཤད་པའི་ཡར་རྒྱབ་གོ་མྱོང་རྟོགས་གསུམ་ཞེས་ཡོད་པའི་དེས་ནང་ནས་གོ་བ་ཟེར་ཉིན་དེ་དཔེར་ན་གོས་ཀྱི་ཐོག་ལ་ལྷན་པོ་རྒྱབ་བཞག་བཞག་འདྲ་འདྲ་ཡིན། རྐུད་པ་ཟད་འོང་ན་གོག་འགྲོ་ལེ་མ་གཏོགས་ཡུན་རིང་པོ་རྒྱུད་ལ་གཏན་པོ་བྱས་ཏེ་བསྡད་རྒྱུ་མ་རེད་དུས་དེས་ཕྱིར་ན་གོག་ནས་འགྲོ་ཞེས་བཤད་པ་ལྟར་ངས་རྫོགས་ཆེན་རྟོགས་བསམ་རྒྱུའི་འཛིན་པ་དེས་ཀྱང་ཉོན་མོངས་དྲག་པོས་བློ་བུར་གྱི་རྐྱེན་ངན་དང་དེ་འདྲ་བྱུང་ན་སྒོམ་གྱི་སྐོར་དེ་ཕར་ཉོན་མོངས་དེས་དབང་དུ་ཤོར་བཞག་པ་ཡིན་གསུང་། དེ་མིན་རྒྱུ་འབྱོར་བ་ཆེན་པོ་རེད་དུས་འཇིག་རྟེན་ཆོས་བརྒྱད་ཀྱི་བྱ་བ་འདྲ་ཡིན་ན་དེ་ལ་ཞེན་ཆག་ཤོར་ནས་དེས་དབང་དུ་ཤོར་འགྲོ་ཟེར། རྐྱེན་བཟང་པོ་ཟེར་ན། དཔེར་ན་རྒྱུ་འབྱོར་བ་དང་གདུལ་བྱ་ཕྲིན་ལས་འདྲ་རྒྱས་ཡོང་དུས་འདྲ་དང་། གོ་ས་མཐོན་པོ་དང་། ཐམས་ཅད་ཀྱི་བླ་མ་རེད་ཟེར་བ་དང་སྒོམ་ཆེན་རེད་ཟེར་བ་ལྟ་བུ་དང་། ངན་པ་མི་ཁ་གཏན་ངན་ཁ་ངན་ཕྲ་མཆུ་ལྟ་བུ་བྱུང་ན་དེ་འཕྲད་པའི་ཚེ་ན་ཆུ་དང་འོ་མ་སོ་སོར་ཕྱེ་བ་མང་ཞིང་ཟེར་དུས། དཔེར་ན་ཆུ་ཡིན་ན་དྭངས་སང་ངེ་རོ་བྲོ་བ་གང་ཡང་ཡོད་མ་རེད་འོ་མ་ཡིན་ན་མངར་བོ་ཞིམ་པོ་ཁ་དོག་དཀར་པོ་ཡོད་རེད། ཆུ་དང་འོ་མ་བསྲེས་བཞག་ན་ཕར་ཚུར་འདྲེས་འགྲོ་རེད་དུས་རུས་སྦལ་ལྟ་བུ་གཅིག་དང་ངང་པ་གི་ཆུ་དང་བསྲེས་བཞག་ན་འོ་མ་དེ་འཐུང་ཆུ་དེ་ལྷག་འགྲོ་རེད་དུས། དཔེ་དེ་བཞིན་དུ་ངས་རྫོགས་ཆེན་རྟོགས་དེ་ཡོད་བསམ་པ་དེ་རྐྱེན་དང་འཕྲད་ན་ཆོས་པའི་མཚངས་རྟགས་སྟོན་ཞེས་པ་ལྟར་སོ་སོར་བྱེ་བ་མང་ཞིང་། དེ་ཡང་རྐྱེན་རྩ་ཆོས་པ་དེ་ལ་རྐྱེན་ངན་པ་དང་བཟང་པོ་གཉིས་འོང་རྒྱུ་ཡོད་ཟེར་རྐྱེན་ངན་པ་གང་རེད་ཟེར་ན་ལུས་ལ་ན་ཚ་སེམས་ལ་སྡུག་བསྔལ་མི་འདོད་པ་ཐོག་ཏུ་བབས་པ་དེ་འདྲ་བྱུང་ན་དེ་ཉམས་ལེན་གྱི་གྲོགས་སུ་ཡར་ལམ་དུ་ལྷོངས་དགོས་ན་ཅུང་ཟད་སྟེ། ལས་སླ་པོ་རེད་གསུང་རེད།བཟང་རྐྱེན་གྱིས་སྒོ་ནས་རྒྱུ་འབྱོར་བ་ཆེན་པོ་ཡོད་ལེ་འདྲ་འདྲ་དང་། ཡོན་བདག་དད་པ་ཅན་མང་པོ་རྣམས་ཀྱིས་བསྙེན་བསྐུར་ཞུ་འོང་ལེ་འདྲ་འདྲ་། བུད་མེད་མཛེས་མ་ལྟ་བུ་ལ་ཆག་སེམས་སྐྱེ་འོང་ན་དེ་ལམ་དུ་ལྷོངས་དགོས་ན་ཤིན་ཏུ་དཀའ་བས་ན་རྟོགས་པ་མཐོན་པོར་རློམ་པ་དག་ཀྱང་ཚེ་འདིའི་ཆེ་ཐབས་འབའ་ཞིག་ལྷུར་ལེན་ཅིང་། དང་པོ་རི་ཁྲོད་ལ་ཡ་བསྡད་ངེས་ཤེས་འདྲ་སྐྱེ། དེ་འདྲ་རེད་ཡོང་དུས་ཐམས་ཅད་ཀྱིས་བླ་མ་རེད། གྲུབ་ཐོབ་རེད། གཅིག་རེད་ཟེར་ནས་བསྙེན་བསྐུར་མང་པོ་ཞུ་ཡོང་དུས་ད་དེ་གཅིག་ཡིན་ས་རེད་བསམ་ནས་སྒོམ་དེ་དེས་དབང་ཤོར་འགྲོ། ལུང་མ་བསྟན་ལྷུར་ལེན་ཏེ་རྣམ་གཡེང་ལྷའི་བུ་བདུད་ལ་ཞེན་པ་ཁོ་ནས་གང་བ་འདི་ནི་རྐྱེན་ཅི་ལས་བྱུང་བ་རེད་ཟེར་ན། ཚོགས་དྲུག་ཟེར་དུས། མིག རྣ་བ། སྣ། ལྕེ། ལུས། ཡིད་ཟེར། གཟུགས། སྒྲ། དྲི། རོ ། རེག་བྱ་སྟེ། གཟུགས་མཛེས་པ་ཡོད་ན་ཆག་པ། མི་མཛེས་པ་ཡོད་ན་སྡང་བ་འོང་ན་རང་སར་དུ་གྲོལ་དགོས་ཟེར་ཏེ་དེའི་རང་གྲོལ་གྱི་གནད་མ་རྟོགས་པས་ལམ་དུ་འཁྱེར་མ་ཐུབ་པ་ཡིན་ཟེར། དེ་ནས་དེ་ཐུབ་པས་ལམ་དུ་ལོན་པ་ཡིན་ལ། དེང་སང་བླུན་པོ་རྣམས་ཀྱིས་ག་འདྲ་བྱེད་ཀྱི་འདུག་ཟེར་ན། དང་པོ་ལོ་ཁ་ཤས་གཅིག་ལ་རི་ཁྲོད་ལ་ཡར་བསྡད་ཉམས་མྱོང་འདྲ་ཏོག་ཙམ་སྐྱེས། དེ་བྱེད་དུས་ཐམས་ཅད་ཀྱི་བསྙེན་བསྐུར་འདྲ་ཞུས། གྲགས་པ་གྲགས་ཡེར་ཆེ་འོང་དུས་ད་བླ་མ་གྲུབ་པ་ཐོབ་བསྡད་ཡོད་རེད། མཚམས་རྒན་རེད། གཅིག་རེད། གཉིས་རེད་ཟེར་འོང་དུས་མི་མང་ཐམས་ཅད་ཀྱིས་ཡ་མཚན་དང་གྲུབ་ཐོབ་བྱེད་པ་མཐོང་བ་དེ་ནི་བྱ་རོག་དཀར་པོར་ཟད་མོད་(?)ཟེར། བྱ་རོག་ནི་སྤུ་མདོག་ནག་པོ་མ་གཏོགས་དཀར་པོ་གཏན་ནས་ཡོང་གི་མ་རེད་དེ་དཀར་པོ་ཞིག་ཡོང་ན་ཐན་ཡིན་པའི་རྟགས་རེད། དཔེ་དེ་བཞིན་དུ་ནང་ན་ཉམས་མྱོང་གི་གདེང་ནི་མེད། ཕྱི་ནས་གདུལ་བྱ་ཕྲིན་ལས་རྒྱས། གྲུབ་ཐོབ་རེད། སངས་རྒྱས་རེད། གཅིག་རེད་ཟེར་འོང་ན་བྱ་རོག་དཀར་པོ་འདྲ་འདྲ་ཡིན་ཟེར། དེ་ཡིན་ན། འོན་ཀྱང་སྙིང་ནས་ཚེ་ཕྱི་མ་དང་འཁོར་བ་སྡུག་བསྔལ་གྱི་རྒྱ་མཚོ་ཡང་དྲན། དམ་པའི་ཆོས་བྱེད་པ་དག་ལ་མཚན་མ་ཅན་གྱི་ལྟ་བ་ཐོམ་ཡོ་རེ་བ་ཞེས་ངས་ལྟ་བ་འདི་ཡིན་བསམ་དམ་དམ་ཧྲིག་ཧྲིག་བ་བྱེད། དཔེར་ན། རྩི་སྐུད་མདུད་པ་མི་ཆོད་བརྒྱབ་པ་ལྟ་བུ་ཡོད་པ་དེས་སྒོམ་གྱི་གོ་མི་ཆོད། པའི་རྒྱུ་མཚན་ཅི་ཡིན་ཟེར་ན། ཉམས་མྱོང་གི་གདེང་དེ་རྐྱེན་གྱིས་མི་ཐུབ་པས་སྒོམ་གོ་མི་ཆོད་པས། དེ་ལྟར་གོལ་སར་མི་ཤོར་བར་ཐུན་བཞིར་ཉམས་ལེན་གྱི་སྙིང་པོར་བླ་མའི་རྣལ་འབྱོར་གསལ་ནས་བླ་མ་ལས་དབང་བཞི་ཡང་ཡང་ལེན། ཐུགས་ཡིད་གཅིག་ཏུ་བསྲེ། བར་ཆད་ཀྱི་དབང་དུ་མི་འགྲོ་བར་ཤོག་བསམ། དེ་ནས་བཟང་པོ་ཡི་རྐྱེན་བྱུང་ཡང་དེ་ལ་ང་རྒྱལ་དང་རློམ་སེམས་མི་བྱེད། ངན་པའི་རྐྱེན་བྱུང་ཡང་ཁྱད་དུ་སྤང་བླང་མི་བྱེད། བདེ་སྡུག་ལམ་ཁྱེར་གྱི་ངང་ལ་རིག་པ་ཁ་ཡན་དུ་གློད་ལ། ངས་ལྟ་བ་དེ་ཡིན་བསམ་རྒྱུ་ཉམས་ཀྱི་ངོ་བོ་དེ་ལ་འཛིན་པ་གཏན་ནས་མེད་པར་གཏད་སོ་མེད་པ་གཅིག་དང་། ཁུངས་མེད་དུ་མ་སོང་བར་སྙིང་ལ་རྡོ་རུས་གཏུགས་ཏེ་རྩེ་གཅིག་ཏུ་སྒོམ་དགོས་ཟེར། དེ་བཞིན་མ་རྩ་ཉམས་མྱོང་གི་ལྟ་བ་དེ་རྒྱུད་ལ་སྐྱེ་འོང་ན་གོ་བ་དང་མྱོང་བ་ཞེས་ཕྱི་ཤུན་ནང་ཤུན་མང་པོ་གཅིག་ཡོང་རྒྱུ་ཡོད་གསུང་། ཁྲིད་ཡིག་ནང་དེ་འདྲའི་གསུང་གི །ཕྱི་ཤུན་བསལ་དེ་ལས་ནང་ཤུན་གཅིག་སླེབས་ཡོང་དུས་སྔོན་གྱི་གོ་བ་དེ་ལས་ལྷག་ཙམ། ཉམས་མྱོང་དེ་ལས་ལྷག་ཙམ་གཅིག་སྐྱེ་ཡོང་རྒྱུ་ཡོད་ལེ་ཡིན་ས་རེད། དེ་ཚེ་བཅོམ་ལྡན་འདས་ཀྱིས་ཕུ་ཡང་སྒོམ་ཡང་དེ་ཕར་ཆུ་དྲག་པོ་བརྡབ་ཅིང་དྭངས། རྣལ་འབྱོར་སྒོམ་པ་སྐྱེས་ཀྱང་བཟང་ཞེས་ནང་གི་འཛིན་པ་བཤིགགསར་པ་རེ་རེ་བཞིན་ངེས་ཤེས་སྐྱེས། བཤིག་ཡང་ངེས་ཤེས་རེ་རེ་སྐྱེས་པས་སྒོམ་མཐར་ཐུག་དེའི་སྟེང་ནས་ཡོང་ལེ་ཡིན་ཟེར། དེ་བཞིན་དུ་རིམ་པ་བཞིན་དུ་གོང་འོག་གི་སྒོམ་དེ་ནི་གང་ཟག་འདྲ་མི་འདྲ་ཤ་ཚ་ཡོད་རྒྱུ་རེད་པས་སེམས་རྣམ་རྟོག་གང་ཡང་མི་བསྟན། བདེ་ཉམས་དམིགས་པ་ཅན་ཞིག་ཡིན་ན་དེ་ཞི་གནས་ཤས་ཆེ་བ་ཅན་ཞིག་འོང་། དེ་ཞི་གནས་ཤས་ཆེ་བ་ཅན་གྱི་སེམས་དེའི་ངོ་བོ། དབྱིབས་དང་། གཟུགས་དང་། ཁ་དོག །དངོས་པོ་ཅི་ཡང་ཡོད་མ་རེད་པས་མེད་པ་ཡི་བཏང་སྙོམས་ཅན་གྱི་སྟོང་ཉམས་དང་། དེ་ནས་ལྷག་མཐོང་ཤས་ཆེ་དུས་སེམས་ལ་གསལ་ཉམས་སྐྱེས་དུས་རི་རབ་ཟང་ཐལ་གྱི་མཐོང་ཡོང་ས་འགི་བསམ་རྒྱུ་དང་ཚེ་སྔ་ཕྱི་མཐོང་ཡོང་ས་རེད་བསམ་རྒྱུ་དང་། མངོན་ཤེས་ཤར་འོང་རྒྱུ་ལ་སོགས་པ་ཡོང་། མདོར་ན། འགྱུ་དྲན་གྱི་ཟེར་དུས། སེམས་ཀྱི་རྣམ་རྟོག་འགྱུ་འགྱུ་བ་དེ་ངོས་ཟིན་ན་དེས་མཚང་རིག་སྟེ་དེས་གནད་དེ་ཤེས་དགོས་ཐིས་བསམ། དེས་བསླུ་མ་ཐུབ་པ་ཞིག་དགོས་ཟེར། བསླུ་མ་ཐུབ་སོང་ན་སོ་སོར་རྟོག་པའི་ཤེས་རབ་ཀྱི་རྩལ་འབར་ནས་གནས་ནའང་། ཆོས་ཉིད་ཀྱི་ཡོ་ལང་། འགྱུ་ནའང་ཆོས་ཉིད་ཀྱི་ཡོ་ལང་། གནས་འགྱུ་གཉིས་ཀ་སྒོམ་དུ་ཁྱེར་ཤེས་པ་གཅིག་དགོས་མ་གཏོགདེང་སང་ཕལ་ཆེར་སྒོམ་བརྒྱབ་ཡོང་དུས་སེམས་ཀྱི་ཆུ་འཁྱིལ་བ་བཞིན་ལྟེམ་མེར་བསྡད་ཡོང་དུས་སྒོམ་ཡིན་ཤག་བྱེད། རྣམ་རྟོག་ཤར་ན་སྒོམ་མིན་ཤག་བྱེད། དེ་འདྲ་བྱེད་ཀྱི་འདུག་པས་དེ་འདྲས་མི་འོང་གསུང་། གནས་པ་འགྱུ་བ་གང་ཡིན་པ་དེ་རང་གི་རིག་པའི་ངོ་བོ་དེ་ངོ་ཤེས་ཡོང་དུས་ཤེས་མཁན་གྱི་ངོ་བོ་དེ་ལ་ག་ལེར་བལྟས་ན་ང་བསམ་རྒྱུ་གི་འཛིན་པ་ཅན། དཔེར་ན། རྩི་སྐུད་འགྱུར་ལོག་མང་པོ་སྒོང་བཞག་ན་ཁབ་མིག་གི་ནང་དུ་མི་འགྲོ་བར་དམ་བྲིང་ངེ་བ་ཞིག་ཡོང་ལེ་རེད། དཔེ་དེ་ལྟ་བུ་ང་བདག་གི་འཛིན་སྟངས་དམ་བྲིང་ངེ་བ་དང་། དེ་ནས་དཔེ་ཆ་གི་གོ་རྟོགས་ཅུང་ཙམ་ཡོད་ན་ངས་སྒོམ་དེ་སྟོང་པ་རེད་ཨེ་འདུག །གསལ་བ་རེད་ཨེ་འདུག །མདོ་དང་མཐུན་ཨེ་འདུག །སྔགས་དང་མཐུན་ཨེ་འདུག །ཁྲིད་ཡིག་དང་མཐུན་ཨེ་འདུག་བསམ་རྣམ་རྟོག་མང་པོ་གཅིག་བཏང་ཚར་ན་སྟོང་ཉིད་གཤིས་ལ་ཤོར་ཟེར་མཁན་དེ་ཡིན་པས། བརྟག་དཔྱད་བསམ་གཞིགས་ཀྱི་གཤིས་ལ་ཤོར་བ་སོགས་རྟོག་གེའི་བློ་ཡིས་འཆད་པ་རེད་དུས་ཤིན་ཏུ་ལྐོག་ཏུ་གྱུར་པའི་ཤེས་བྱའི་སྒྲིབ་པ་རྔམ་པོ་ཆེ་ཡིན་ཟེར། དོན་དུ་སངས་རྒྱས་ཀྱིས་སྟོང་ཉིད་ཀྱི་ངོ་བོ་དེ་འཁོར་གསུམ་གྱི་ཞེན་པར་གྱུར་ན་ཤེས་བྱའི་སྒྲིབ་པ་གསུང་ཟེར་རེད་དུས(?)རྣམ་རྟོག་ལ་ཆོས་སྐུའི་མིང་འདོགས་མི་སྔ་བར་ཟེར། རྣམ་རྟོག་ལ་ཆོས་སྐུའི་མིང་བཏགས་ཚེ་རྣམ་རྟོག་གཡང་དུ་བལྟས་བཞག་ན་རྣམ་རྟོག་གི་དབང་དུ་ཤོར་འགྲོ་རྒྱུ་རེད། མ་རྩ(༡༢)ད་ལྟ་གི་ཤེས་པ་འདི་གྲ་མ་ཉམས་ཤིང་ཟུར་མ་ཆགས་པ་འདི་ཀ་ལ་སྒོམ་མཁན་གྱིས་རྩེ་གཅིག་ཏུ་སྒོམ། བསྒོམ་རྒྱུ་དེ་ལ་སྒོམ་མཁན་གྱི་གཉེན་པོ་དཔེར་ན་མདོ་ལྟ་བུ་ཡིན་ན། འདོད་ཆག་སྐྱེས་ན་མི་སྡུག་པ། ཞེ་སྡང་སྐྱེས་ན་བཟོད་པ། གཏི་མུག་སྐྱེས་ན་དབུགས་འབྱུང་རྔུབ་དང་རྟེན་འབྲེལ་བསྒོམ་རྒྱུ་ཡོད་རེད་དུས་དེ་འདྲའི་ཁ་ཁ་དགོས་མ་རེད། ཐ་མལ་གྱི་ཤེས་པ་ཁོ་རང་གི་ངོ་བོ་དེ་ཚུར་ཡོང་ན་གཉེན་པོ་དེ་རེད་དུས། དེས་ན་ངའི་ལྟ་བ་དེ་ཡིན་རྒྱུ་རེད། ཡིན་རྒྱུ་མ་རེད། མདོ་དང་མི་མཐུན་འདུག །དབུ་མ་དང་མི་མཐུན་འདུག །སེམས་ཙམ་དང་མི་མཐུན་འདུག་བསམ་ཞེན་པ་ཡོད་ན་དེས་ཞེན་ཆག་ཀྱི་འཛིན་པ་རེད་འགྲོ་དུས། ཞེན་མེད་མ་བཅོས་ངང་ཐམས་ཅད་ཀུན་ལ་ཁྱབ་པའི་ཟང་ཐལ་ལེ་ཁྱད་དུ་དྲན་པ་ཀྱིས་བསྡམས་ཏེ་བཅོས་བསྡད་པ་ལྟ་བུ་མ་ཡིན་པ། ཁ་ཡན་དུ་ལམ་དུ་ཁྱེར་བ་ཁོ་ནར་འདི་ལས་ལྷག་པའི་མཉམ་བཞག་རིག་པ་རྗེན་པ་སྐྱོང་བ་དང་། མཉམ་བཞག་དང་རྗེས་ཐོབ་ཀྱི་སྐབས་སུ་དེ་སྐྱོང་དགོས། དེ་ལས་གོ་བ་མང་པོ་ལ་བརྟགས་དཔྱད་ཀྱི་བྱ་ཤོར་ཟེར་ངས་སྒོམ་ཡང་དག་པ་རེད་ཟེར་ལེ་ད་ལན་རེད་མི་འགི །ད་ལན་དཔེར་ན་ཉམས་མྱོང་སྐྱེས་འོང་ན་འདི་བདེ་ཉམས་རེད། འདི་གསལ་ཉམས་རེད། འདི་མི་རྟོག་པའི་ཉམས་རེད་བསམ་རྒྱུ་དང་། བྱ་ཤོར་ཟེར་ན། དགྲ་ལ་བྱ་ཤོར་བཞག་ན་དགྲ་ལག་འོག་ཏུ་ཚུད་མ་རེད་དུས། དཔེ་དེ་ལྟ་བུས་བྱ་ཤོར་ན་རྫོགས་པ་ཆེན་པོའི་ལམ་ལ་གོལ་ས་ཟེར། ལམ་འགག་ངོ་མ་གཅིག་ལ་འགྲོ་དགོས་ན་ལམ་འགག་ངོ་མ་ནང་དུ་མ་ཚུད་པ་ལྟར་གོལ་ས་དང་ལམ་ནོར་ས་ཟེར། ལམ་ནོར་སོང་བ་དང་།ཤོར་ས་གསུམ་གྱི་འཕྲང་ཡོད་དེ། དེས་གོལ་ས། ནོར་ས། ཤོར་ས་གསུམ་པོའི་འཕྲང་དེ་དག་རེ་རེ་བཞིན་དུ་བླ་མའི་མན་ངག་ཅན་ཅིག་གིས་ངོ་སྤྲད། ངོ་སྤྲད་པའི་སྒོ་ནས་ངོས་ཟིན། ངོས་ཟིན་པའི་སྒོ་ནས་གོལ་ས། ནོར་ས། ཤོར་ས་འཕྲང་གི་འགག་གམ་འཕྲང་འདི་བརྒལ་མ་ཤེས་ཤིང་ངོས་ཟིན་མ་ཤེས་ན་ཡིན་པ་དང་མིན་པའི་སྟངས་མི་ཕྱེད་པས་ཟེར། སྒོམ་ཡང་དག་ཡིན་པ་དང་མིན་པའི་སྟངས་མི་ཕྱེད་པས་འདིར་དེ་དག་གིས་མཚང་འཆད་ན་གསུང་། གོལ་ས། ནོར་ས། ཤོར་ས་གསུམ་གྱི་མཚང་འཆད་ན་སྟོང་པ་ཉིད་ཅེས་པ་དེ་སེམས་ཀྱི་ངོ་བོ་ཀ་དག་ཟེར། སྟོང་པ་ཟེར། དགེ་བས་ཕན་བཏགས་རྒྱུ་མེད། སྡིག་པས་གནོད་བསྐྱལ་རྒྱུ་མེད། ད་ལྟའི་ཤེས་པ་དེ་སངས་རྒྱས་རློན་པ་ཡིན་གསུངས་པ་དེ་ག་འདྲ་ཞིག་དགོས་རེད་ཟེར་ན། ཡེ་གདོད་མ་ནས་སྟོང་ཞིང་བདག་མེད་པ་སྤྲོས་པའི་མཐའ་བཞིའམ་བརྒྱད་དང་བྲལ་བ་ད་ལྟའི་ཤེས་པ་བློ་འདས་ཁ་ཡན་འདི་ཀ་རིག་པ་ཟེར་བ་ཡིན་དུས། དོན་དུ་ངོ་མ་རིག་པ་རང་གི་ངོ་བོ་སྟོང་པ་དེ་རྒྱུད་ལ་སྐྱེས་འོང་ན། འདི་ཡིན་ས་འགི་ལེ་བསམ་པའི་ཐམས་ཅད་ལ་ཕར་ཁྱབ་སོང་ཟེ་རྒྱ་ཆེན་པོ་གུ་ཡངས་ངེ་འདྲ་གཅིག །ཟང་ཐལ་ལེ་བ་གཅིག་ཡོང་གི་རེད་གསུང་འདུག །རིག་པ་ཟེར་བ་དེ་ཡིན་པས། དེས་གནད་གཅིག་མ་གོ་བར་ཐེག་པ་འོག་མ་ལྟར་དུ་བརྟག་དཔྱད་མང་པོ་བཏང་སྟེ་ཡོད་མེད་དང་དགག་སྒྲུབ་ཀྱི་བློས་དཔྱད་པའི་རྗེས། དེ་ནས་བློ་མང་པོ་བྱས་བསྡད་ན་དཔྱད་པ་དེ་ཧུས་ཐུག་ཡོང་ན་མཐར་ཁ་ཅི་ཡང་མེད་པ་སྟོང་པ་སྟོང་རྐྱང་འདྲ་གཅིག་ལ་ཆགས་འགྲོ་གི་རེད་པས། དེས་ན་དེས་རེད་གི་མ་རེད། རྒྱུད་སྡེ་འོག་མ་བསྐྱེད་རིམ་ལ་སོགས་པ་སྒོམ་པའི་སྐབས་སུ་སྭཱ་བྷཱ་ཝའི་སྔགས་སོགས་སྣོད་བཅུད་ཀྱི་འཇིག་རྟེན་ཐམས་ཅད་མི་དམིགས་པའི་སྟོང་པ་ཉིད་དུ་གྱུར་ཐིས་བསམ་པའི་སྟོང་པར་སྦྱངས། དཔེར་ན་ངེད་ཚོ་གིས་དེ་བཞིན་ཉིད་ཀྱི་ཏིང་ངེ་འཛིན་སྒོམ་དུས་མ་ཧཱ་ཤཱུ་ནྱ་ཏ་འདོན་ཚར་དུས་སྣོད་བཅུད་ཐམས་ཅད་སྟོང་པ་ཉིད་དུ་གྱུར་ཐིས་བསམ་ན་སེམས་ལ་སྟོང་ཧར་རེ་གི་ཉམས་འདྲ་གཅིག་འོང་གི་རེད། དེའི་སྟོང་ཉམས་དེ་སྒོམ་མཐར་ཐུག་མ་རེད། དེ་བཞིན་ཉིད་ཀྱི་ཏིང་ངེ་འཛིན་གྱི་མཐར་ཐུག་དེ་དགོས་རེད། གསལ་སྟོང་ཙམ་དུ་ཁས་ལེན་ཏེ། དཔེར་ན། སྒྱུ་མ་ངལ་གསོ་འདྲ་ཞིག་སྒོམ་འདུག་ཁ་བྱས་ན། དངོས་གནས་དྲང་གནས་སྒྱུ་མ་རེད་འགི །བསྟོད་ན་སྒྱུ་མ་རེད། སྨད་ན་སྒྱུ་མ་རེད། དགའ་ན་སྒྱུ་མ་རེད་བསམ་རྒྱུའི་གོ་བ་གཅིག་རེད་ནས་སྒྱུ་མ་ལྟ་བུའི་ལྟ་བ་ལྟར་མྱོང་ན་ནོར། དེ་བཞིན་དུ་ཞི་གནས་ནི་ཕྲ་རགས་ཀྱི་རྣམ་རྟོག་ཐམས་ཅད་རང་སར་ཞི་སྟེ། སེམས་ཉིད་འགྱུ་དྲན་གྱི་རླབས་དང་བྲལ་ནས་དངས་སེང་ངེ་གནས་པའི་ཆ་རང་རིག་རང་གསལ་དེ་ཡིན་པ་མ་གོ་བར། སེམས་ལ་རྣམ་རྟོག་མ་ཡིན་ལྷན་ནེར་གནས་པ་དེ་ཞི་གནས་ཀྱི་ངོ་བོ་གནས་འགྲོ་རེད་དུས། ཉི་མའང་ཐུང་ཐུང་མ་འདྲ་ཉིན་མཚན་ཁོར་ཡུག་ཏུ་སྒོམ་དགོས་ན་སུན་རྒྱུ་མེད་པ་འདྲ་རེད་འོང་དུས་དྲན་མེད་ཧད་པོ་རེད་དུས་དེ་ལ་གོ་ན་ནོར་འགྲོ་བ་ཡིན་ཟེར།(༡༦)དེས་ན་ཞི་གནས་དེ་མ་ཡིན་པར་ལྷག་མཐོང་ག་འདྲ་ཡིན་ཟེར་ན། ལྷག་མཐོང་ནི་སེམས་གནས་ན་འདྲ། འགྱུ་ན་འདྲ། གནས་འགྱུ་གཉིས་ཀ་རང་ངོ་རང་གིས་རིག་པའི་ཤེས་པའི་ཤེས་པ་ངོ་ཤེས་ཡོང་ན། དཔེར་ན། མྱི་དཔའ་བོ་གཅིག་ལ་སྙིང་མེད་ནས་ཞེ་སྡང་འདྲ་གཅིག་སྐྱེས་འོང་ན། ཁོས་ང་བསད་ན་མི་འཇིགས་བསམ་པའི་དཔའ་འདྲ་ཚུད་འོང་རྒྱུ་ཡོད་རེད་བ། དཔེ་དེ་ལྟ་བུ་ངོ་ཤེས་ན་གདེང་གཅིག་ཐོབ་ཏེ་ངར་གདེང་གསལ་རིག་འཛིན་མེད་འདི་ཀ་ཡིན་པ་ལ། དེ་འཛིན་མེད་ཀྱི་གོ་བས་མ་གོ་བར་གནས་འགྱུ་ལ་བརྟགས་དཔྱད་བྱས་ཏེ་ད་རེ་ངས་སེམས་གནས་ཐིས་བསམ་རེ་རེ་དགའ། ད་རེས་འགྱུ་ཐིས་བསམ་རེ་རེ་སྡུག །དེ་ལྟ་བུའི་གནས་འགྱུ་བརྟགས་དཔྱད་བྱས་པའི་བློ་དེ་ཡོད་ན་ངོ་ཚ་བྱེད་ས་དེ་ཡིན་ཟེར། དེ་ནི་མཉམ་བཞག་དང་རྗེས་ཐོབ་གཉིས་ནང་། དཔེར་ན། རྗེས་ཐོབ་ཅེས་པ་ལ་བླ་མ་གོང་མ་རྣམས་ཀྱིས་ཉམས་མྱོང་གི་སྒོ་ནས་བཞེད་ལུགས་སྣ་ཚོགས་པ་ཞིག་ཡོད་ནའང་། མཉམ་བཞག་རྗེས་ཐོབ་ཐུན་མོང་གི་ལུགས་ལྟར་དུ་བྱས་ན། ཏིང་ངེ་འཛིན་རྩེ་གཅིག་ཏུ་སྒོམ་བསྡད་ན་མཉམ་བཞག །དེས་སྤྱོད་ལམ་ནང་ལྟར་ཟ་འཆག་ཉལ་འདུག་བྱས་ན་རྗེས་ཐོབ་ཟེར་ཉིན་གཅིག་ཡོད་རེད། ཡང་མཉམ་བཞག་རྗེས་ཐོབ་སྒོམ་ཉམས་མྱོང་གི་ཐོག་ནས་བྱས་ན་རིག་པ་གི་ངོ་བོ་རྗེན་པར་ངོས་ཟིན་འོང་ན་མཉམ་བཞག་དང་། དེའི་རྗེན་པ་དེ་ཡལ་ཤོར་བཞག་པ་དེ་རྗེས་ཐོབ་ཟེར་ནས་བཞེད་ལུགས་སྣ་ཚོགས་པ་ཞིག་ཡོད། རྫོགས་ཆེན་རང་སྐད་དུ་ཉམས་གང་ཤར་གྱི་ངོ་བོ་དེ་ལ་དྲན་པས་རྩིས་ཟིན་བཞིན་པའི་ངང་དུ་གནས་པ་ལ་མཉམ་བཞག་དང་། དེ་ཉིད་ཤེས་བཞིན་ཀྱི་ངང་དུ་སྤྲུལ་བསྒྱུར་སོགས་འགྱུ་བའི་ཆ་དེ་རྗེས་ཐོབ་དང་། དེའང་(༡༨)ད་ལྟ་སེམས་ཡེངས་འདུག་མི་འདུག་བསམ་རྒྱུ་དེ་དྲན་པས་རྩིས་ཟིན་པ་དེ་ལ་འདུ་བྱེད་ཀྱི་དྲན་པ་ཟེར། དེས་འདུ་བྱེད་ཀྱི་དྲན་པས་རྩིས་ཟིན་བཞག་པའི་ཉམས་གནས་པ་ལ་མཉམ་བཞག་དང་། གནས་པ་དེས་ངོ་བོ་དེ་ལ་སེམས་ཡེངས་ནི་མ་ཡེངས་བ་ལ་བཟོ་བཅོས་མ་བྱས་པ་ཤེས་བཞིན་གྱི་ངང་ནས་ཉམས་ཁོ་རང་གི་མཚན་ཉིད་རེད་དུས་འདྲ་མི་འདྲ་འགྱུ་བ་དང་། སྤྲོ་བསྡུ་ཆ་དེ་རྗེས་ཐོབ་ཡིན་ཟེར། དེས་དོན་དུ་ཉམས་མཉམ་བཞག་མ་བཅོས་པ་ཐ་མལ་ཤེས་པ་ངོ་བོ་རིག་པ་རང་ཐོག་ལ་བཞག་བསྡད་ན་མཉམ་བཞག་ཡིན། དེས་མཉམ་བཞག་དེ་མ་ཡེངས་བཞིན་དུ་དད་པའམ་མོས་གུས་བྱས་ན། ངེས་འབྱུང་བྱས་ན། ཡང་ན་ཁ་ལག་ཅིག་བཟའ་དགོས་བསམ་ནས་ཕར་ཚུར་འགྲོ་དགོས་བསམ་པ་ཤར་བ་ན། རྣམ་རྟོག་དེས་རིག་པ་སྟོར་ནི་མ་སོང་བར་འགྱུ་བའི་ཆ་དེ་རྗེས་ཐོབ་ཡིན་པ་མ་གོ་བར་ལྟ་སྟངས་ཀྱི་སྟོང་པ་ལ་རྩེ་གཅིག་ཏུ་འཇོག་པ་ལ་མཉམ་བཞག་དང་། དེ་ལས་ལངས་ནས་གང་ཤར་ཐམས་ཅད་ལ་སྒྱུ་མ་ལྟ་བུའི་སྟོང་ཉིད་ཀྱིས་རྒྱས་འདེབས་སུ་ཤོར་བ་དེ་ནོར་ས་ཡིན་དུས། དེས་མཉམ་བཞག་དང་རྗེས་ཐོབ་གཉིས་ཀྱི་ནོར་ས་དེ་ཡིན། དེས་ན་སེམས་ཡེངས་མེད་ཟེར་ཉིན་དེ་གང་རེད་ཟེར་ན། དེས་ན་རྣམ་རྟོག་ཟེར་ཉིན་དེ་ནི་འདས་པའི་བག་ཆགས་ཀྱིས་རྗེས་གཅོད། མ་འོངས་རྣམ་རྟོག་གིས་མདུན་བསུ། ད་ལྟ་ངས་འདི་འདྲ་བྱས་ན་མ་འོངས་པར་ཡག་པོ་རེད། འདི་འདྲ་མ་བྱས་ན་རེད་རྒྱུ་མ་རེད་བསམ་རྒྱུ་ལ་སོགས་པའི་འཁྲུལ་འབྱམས་རྣམ་རྟོག་སེམས་རང་གི་སེམས་ལ་བསམ་བསྡད་ན?རྣམ་རྟོག་མང་པོ་ཞིག་གི་དཔེར་ན་རང་འཐག་གི་ནང་དུ་ཡོས་བླུགས་འདུག་དུས་སྟེང་ནས་མར་བླུགས་འདུག་དུས་རྐུབ་ནས་མར་འཛག་འགྲོ་གི་ཡོད་རེད་དུས། དེ་དང་འདྲ་སེམས་ཞབས་ནས་རྣམ་རྟོག་མང་པོ་ཞིག་ཤར། སྟེང་ནས་ཡེང་མེད་བསྡད་ན་དེ་འོག་འགྱུ་རེད་དུས་འོག་འགྱུ་ཤེས་པ་དགེ་བ་གི་དད་པ་མོས་གུས་ཡང་མ་ཡིན་པ། མི་དགེ་བ་གི་ཤེས་པ་འདོད་ཆག་ཞེ་སྡང་གཏི་མུག་སོགས་དང་།(༡༩) དགེ་མི་དགེ་བ་གང་ཡང་མ་ཡིན་པ་ལུང་མ་བསྟན་དུ་མ་སོང་བ་རང་བཞིན་ཤེས་པ་བབས་ཀྱིས་གནས་པ་དེ་ལ་ཡང་དག་གཉུགས་མའི་དྲན་པ་ཟེར། སྒོམ་མཐར་ཐུག་དེ་རེད། ངས་སྒོམ་དེ་ཡེང་འགྲོ་འགི །ད་མི་མང་པོ་བསླེབ་རྩིས་འགི །ངས་སྒོམ་དེ་སྟོར་བའི་ཐིས། ཡང་ལས་ཀ་གཅིག་གི་ཆེད་དུ་ངའི་སྒོམ་དེ་རེད་མ་ཐིས་བསམ་རྒྱུ་སེམས་ཁྲལ་ལྟ་བུ་ཡོངས་དུས་ཡེང་ཀྱི་དོག་པའི་ཟོན་འཇུག་པ་དང་། དེས་ན་ཡིན་གཅིག་མིན་གཉིས་སེམས་གནས་པ་དེ་ལ་ཡག་པོ་རེད་བསམ་རྩིས་ཆེ་འགྲོ་ན། སེམས་དེ་ཕིས་འཛིན་པ་དྲག་པོ་གིས་བཅིངས་སོང་ན་སྡུག་བརྩིར་ཟེར་འགྱུ་དྲན་ཟེར་མཁན་དེ་རེད། དེ་གཉིས་ཀྱིས་བཅིངས་ནའང་ནོར་སོང་བ་ཡིན་ཟེར། དེས་ན་རྫོགས་ཆེན་གྱི་ལམ་ནས་ཐ་མལ་གྱི་ཤེས་པ་ཟེར་མཁན་དེ་ད་ལྟ་ག་རེ་རེད་ཟེར་ན། ད་ལྟའི་ཤེས་པ་འདི་ལ་སྐྱོན་ཉོན་མོངས་དུག་ལྔ་ཡིན་ནའང་འདྲ། ཡོན་ཏན་དད་པ་མོས་གུས་སྙིང་རྗེ་ལ་སོགས་པ་ཡིན་ནའང་འདྲ། གང་གིས་ཀྱང་མ་བསླད་པར་རང་བབས་གཉུག་མ། བཞག་བཞག་ན་ཆུ་མ་འགུལ་ན་དྭངས་ཟེར་རྒྱུ་དེ་རེད་དུས། འདི་ཀ་རིག་པའི་རྒྱུན་གྱིས་སྐྱོང་བ་དེ་ཡིན་ལ། དེ་མ་གོ་བར་འཇིག་རྟེན་ཐ་མལ་གྱི་རྣམ་རྟོག་རང་རྒྱུད་པ་ལ་ངོས་འཛིན་པ་ནོར་གསུངས་པ་ལྟར་ནོར་འགྲོ་བ་ཡིན་ཟེར། འཇིག་རྟེན་ཐ་མལ་གྱི་རྣམ་རྟོག་རང་རྒྱུད་པ་ཤར། རྣམ་རྟོག་དེས་རྒྱུད་ལ་ཆག་སྡང་གི་རྣམ་རྟོག་སྐྱེས་ནས་རྣམ་རྟོག་གཅིག་གིས་གཉིས་བྱེད། གཉིས་གིས་གསུམ་བྱེད་མང་པོ་འཕྲོས་དེ་འདྲ་རེད་སོང་ན་དང་། ཡང་དགེ་བའི་རྣམ་རྟོག་གཅིག་སྐྱེས་འོང་ན་ཡང་རྣམ་རྟོག་གཅིག་རྗེས་གཉིས་མཐུད་མང་པོ་གཅིག་འཕྲོས་ནས་སྒོམ་དེ་བརླག་འགྲོ་རེད་དུས་ནོར་ས་ཡིན་ཟེར། སྒོམ་མེད་ཞེས་བྱ་བ་དེ་ག་རེ་ཡིན་ཟེར་ན་ནི་གནས་ལུགས་ལྷུམས་སུ་ཞུགས་ནས་སོང་ཆོས་ཉིད་ཀྱི་གནས་ལུགས་ལ་བརྟན་པ་ཐོབ་ནས་སྒོམ་མི་སྒོམ་གྱི་ཞེན་པ་དག་སྟེ་རང་གི་སེམས་ལ་བཟོ་བཅོས་དང་དམིགས་གཏད་གང་ཡང་མེད་པར་ཁྱབ་བརྡལ་གྱི་དྲན་པའི་མཁར་ཚུགས་པ་ལ་ཟེར་གྱིས། བློས་བཏང་བའི་བཏང་སྙོམས་ཐ་མལ་དུ་སྡོད་པའམ་ཅི་ཡིན་འདི་ཡིན་མེད་པའི་རྣམ་རྟོག་ལུང་མ་བསྟན་དུ་རྒྱ་འབྱམས་ན་དེ་ཡང་སྒོམ་པ་ཡིན་སྣང་ཤར་ན་ནོར། གང་ཤར་སྐྱོང་ཟེར་བ་དེ། གང་ཤར་གྱི་རྣམ་རྟོག་དེ་ལ་ཅེར་གྱིས་རྣམ་རྟོག་ཁོ་རང་གི་ངོ་བོ་ལ་བལྟས་བཞག་ན། དེས་ན་རྣམ་རྟོག་དེ་ཕར་ཤར་མི་ཉན་བསམ་ནས་དགགས་པ་ཡང་མ་ཡིན། རྣམ་རྟོག་དེ་ལ་དགེ་སྡིག་གི་རྣམ་རྟོག་གང་ཡིན་རེད་བསམ་ནས་བརྟག་གཞིག་བྱས་པ་ཡང་མ་ཡིན། རྣམ་རྟོག་དེའི་རྗེས་སུ་འབྲང་བ་ཡང་མ་ཡིན་པར་རྣམ་རྟོག་ཤར་མཁན་ཁོ་རང་གི་རིག་ཐོག་ཏུ་གློད་ནས་དང་པོ་སེམས་གནས། གནས་པའི་སྟེང་ནས་འགྱུ།འགྱུ་འོང་དུས་(༢༢རིག་པའི་ཟང་ཐལ་དུ་སྐྱོང་ཟེར་བ་ལ་མ་གོ་བར། གང་ཤར་རང་དགར་རྣམ་རྟོག་གང་ཤར་ན་རྣམ་རྟོག་རང་འདྲ་བ་དེས་རྗེས་སུ་འབྲང་ཏེ་རྣམ་རྟོག་གཅིག་གིས་གཉིས་གིས་གསུམ་བྱས་ཏེ་འཁྲུལ་བ་ལུ་གུ་རྒྱུད་དང་བཅས་པའི་རྟོག་དཔྱོད་བྱེད་ན་ནོར། དེ་བཞིན་དུ་གོལ་ས་གསུམ་ནི། སེམས་མཉམ་བཞག་བྱས་པ་ལ་བདེ་གསལ་མི་རྟོག་པ་གསུམ་ལས། བདེ་བ་ལ་ཞེན་ན་འདོད་ཁམས་ཀྱི་ལྷར་སྐྱེ། གསལ་ལ་ཞེན་ན་གཟུགས་ཁམས་ཀྱི་ལྷར་སྐྱེ། མི་རྟོག་པ་ལ་ཞེན་ན་གཟུགས་མེད་ཁམས་ཀྱི་ལྷར་སྐྱེ་བས་གོལ་ས་ཞེས་བྱ་ཝཾF//Fབ་ཡིན་ལ། དེའང་བདེ་གསལ་མི་རྟོག་པ་གསུམ་གྱི་ངོས་འཛིན་དང་ནོར་ས་བཤད་ན། བདེ་བ་ཞེས་བྱ་བ་དེ་རྩ་བའི་སྡུག་བསྔལ་དང་། འགྱུར་བའི་སྡུག་བསྔལ།ཁྱབ་པ་འདུ་བྱེད་ཀྱི་སྡུག་བསྔལ། སྡུག་བསྔལ་གྱི་སྡུག་བསྔལ་ཞེས་ཆེན་པོ་གསུམ་གྱི་མ་བསླད་པར་གནས་ལུགས་དེའི་ངང་མཉམ་པར་བཞག་ན་མཉམ་པར་བཞག་པ་དེ་དང་འབྲལ་མི་ཕོད་པ་ལྟ་བུའི་དགའ་བདེའི་ཉམས་འཆར་བ་ལ་ཟེར་གྱིས། རང་བཞིན་གྱི་སེམས་ཟག་བཅས་འདོད་ཆག་གྱི་བདེ་བ་ལྟ་བུའམ། ཡུལ་རྐྱེན་གྱི་བསྒྱུར་བ་རང་གི་ཡིད་དུ་འོང་བ་གླིང་ཁ་ལྟ་བུ་ལ་སླེབ་ཚར་ན་དེའི་སྐྱིད་སྣང་ལྟ་བུ་དང་། དེ་ནས་ཐོབ་དང་རྙེད་པ་བསྐུར་བསྟི་ལ་སོགས་པ་ཐོབ་པ་དེའི་སྤྲོ་སྣང་ཤར་བ་ལྟ་བུ་སྐྱིད་སྣང་དང་དགའ་སྤྲོ་བཟང་རྟོག་འཆར་བ་ལྟ་བུ་ལ་ཟེར་བ་མ་ཡིན། གསལ་བ་ཞེས་པ་དེ་རྨུགས་པའམ་བྱིང་འཐིབས་ལྟ་བུའི་བགེགས་ཀྱི་མ་བསླད་པར་རིག་པའི་ངར་ཆའམ་འཆར་སྒོ། འགགས་མེད་དུ་གསལ་བ་ལ་ཟེར་གྱིས། ཡུལ་སྣང་གི་ཁ་དོག་བཟོ་དབྱིབས་སོགས་མཚན་བཅས་ཀྱི་འཆར་སྒོ་འཁྲུལ་སྣང་གི་རང་གཟུགས་ལ་ཟེར་བ་མ་ཡིན་ནོ།མི་རྟོག་པ་ཡང་། རྣམ་རྟོག་མི་འགྱུ་དགུ་འགྱུ་ཨ་འཐས་འཁྲུལ་རྟོག་གི་གཡོ་འཁྲུགས་དང་བྲལ་བའི་རྟོག་མེད་ནམ་མཁའ་ལྟ་བུ་ལ་ཟེར་གྱིས། སེམས་དྲན་མེད་དུ་བརྒྱལ་བ་ལྟ་བུའི་ཚོར་བ་འགགས་པའམ་གཉིད་འཐུག་ལྟ་བུའི་མུན་ནག་ལ་ཟེར་བ་མ་ཡིན་ནོ། མདོར་ན་བདེ་གསལ་མི་རྟོག་པའི་ཉམས་གསུམ་པོ་འདི་ལ་ཡང་ལམ་རྟག་གི་འཆར་ཚུལ་ཙམ་དུ་ཤུགས་འབྱུང་དུ་འབྱུང་བ་ཡིན་པ་མ་གཏོགབདེ་གསལ་མི་རྟོག་པའི་ཉམས་ཟེར་མཁན་ཞིག་འཆར་རྒྱུ་ཡོད་བསམ་ནས་ཡོད་དུ་རེ་ནས་ཆེད་དུ་བསྒོམ་པ་དང་། བདེ་གསལ་མི་རྟོག་པའི་ཉམས་རྒྱུད་ལ་བྱུང་བ་ལ་སྒོམ་རྣལ་མར་ཡིན་པ་བཟུང་ནས་དེས་ཉམས་དེ་ལ་ཞེན་ཅིང་ཆག་ན་ཁམས་གསུམ་དུ་གོལ་བའི་རྒྱུ་ལས་མ་འདས་སོ། དེ་བཞིན་དུ་ཤོར་ས་བཞི་ལ་སྟོང་པ་ཉིད་ཤེས་བྱའི་གཤིས་ལ་ཤོར་བ། སྟོང་པ་ཉིད་ལམ་དུ་ཤོར་བ། སྟོང་ཉིད་གཉེན་པོར་ཤོར་བ། སྟོང་ཉིད་རྒྱས་འདེབས་སུ་ཤོར་བདང་བཞི་ཡོད་ཅིང་དེ་དག་རེ་རེ་ལའང་ཡེ་ཤོར་དང་འཕྲལ་ཤོར་གཉིས་སུ་དབྱེ་བར་བཤད་ཀྱང་། མདོར་ཧྲིལ་གྱིས་དྲིལ་ན་དོན་དམ་པའི་སྟོང་ཉིད་ཀྱི་ངོ་བོ་དེ་གདོད་ནས་རྣམ་པར་དག་པ་གསར་དུ་རྒྱུ་རྐྱེན་གྱི་བྱས་ཆོས་དང་རྟོག་གེ་བློ་ཡི་སྒྲོ་བཏགས་ཀྱིས་སྒྲོགས་ལས་གྲོལ་བ་ད་ལྟའི་རིག་པ་ཀ་དག་ཕྱོགས་ཡན་ཆེན་པོའི་གནད་མ་གོ་བར། སྣང་བ་ལ་སྟོང་པས་རྒྱས་འདེབས་ལྟ་བུའི་སྟོང་པ་ལོགས་ནས་བསྒྲུབ་ན་གཤིས་ལ་ཤོར་བ་ཡིན། དེ་བཞིན་དུ་རང་རིག་ཐ་མལ་པའི་ཤེས་པ་ལམ་ཁྱེར་འདི་ལ་རྩེ་གཅིག་ཏུ་བརྩོན་ན་དེ་ཆོས་ཡིན་པ་ཀྱི་སྒོ་ནས་༢༤ཡིད་མ་ཆེས་ཤིང་རྒྱུ་འབྲས་དབྱེར་མེད་ཀྱི་རང་བཞིན་ཡེ་ནས་ལྷུན་གྲུབ་ཏུ་ཚང་བའི་ངོ་བོ་དེ་མ་ཤེས་པར། ལམ་སྟོང་པ་ཉིད་སྒོམ་པས་འབྲས་བུ་ཆོས་ཀྱི་སྐུ་གཞན་ནས་འབྱུང་དུ་རེ་ནས་དེ་ལ་འབད་པས་བློས་སྒྲོ་བཏགས་ཏེ་སྒོམ་པར་བྱེད་པ་ནི་སྟོང་ཉིད་ལམ་དུ་ཤོར་བ་དང་། དེས་ན་རྣལ་འབྱོར་པ་རང་གི་རྒྱུད་ལ་རྣམ་རྟོག་དང་ཉོན་མོངས་པ་དང་རྣམ་རྟོག་གང་ཤར་ཡང་རྣམ་རྟོག་དེ་ཡི་ངོ་བོ་ལ་ཡེ་ནས་སྟོང་པ་ཉིད་ལས་མ་འདས་པས་ན་རྣམ་རྟོག་ཁོ་རང་སྟོང་ཉིད་ཡིན་ཚར་དུས་སྤོང་རྒྱུའི་ཉོན་མོངས་པ་ཞིག་དང་། གཉེན་པོ་སྟོང་ཉིད་གཉིས་སུ་སྤང་བླང་མ་དགོས་པར་དཔེར་ན་ཉོན་མོང་གི་རྣམ་རྟོག་ལྟ་བུ་སྤང་བྱ་ཁོ་རང་རིག་པས་ངོས་ཟིན་པ་ལྟ་བུ་དང་། སྦྲུལ་རང་གིས་ལུས་ཀྱི་མདུད་སྦྲུལ་རང་གིས་ནུས་སྟོབས་ཀྱི་བཤིགས་པ་ལྟར་རང་གྲོལ་དུ་སོང་བའི་གནད་མ་གོ་བར། སྤང་བྱའི་རྣམ་རྟོག་དང་ཉོན་མོངས་ཀྱི་སྟེང་དུ་གཉེན་པོའི་སྟོང་ཉིད་ལ་སོགས་པ་ལོགས་སུ་སྒོམ་དགོས་ན་གཉེན་པོར་ཤོར་བ་ཡིན་ཟེར། རྒྱས་འདེབས་ལ་ཤོར་བ་ནི། སྤྲོས་བཅས་དང་སྤྲོས་མེད་གང་ཡིན་ཀྱང་ཡེ་ནས་ཀློང་ཆེན་ཀུན་ཏུ་བཟང་མོའི་མཁའ་དབྱིངས་སུ་རྣམ་ཐར་སྒོ་གསུམ་གྱི་རང་བཞིན་གསལ་སྟོང་ཟུང་འཇུག་ཆེན་པོར་ལྷུན་གྲུབ་ཏུ་གནས་པ་མ་ཤེས་པར་ཉམས་ལ་ཞེན་ཆག་སྐྱེས་ཏེ་ཨ་འཐས་ཀྱི་སྒོམ་མཁན་དང་དམིགས་མེད་དུ་སྦྱོང་བའི་འཛིན་སྟངས་ཟུང་དུ་མ་ཆུད་པས་ཐབས་ཤེས་ཡ་བྲལ་བར་གྱུར་པ་དང་། ཐ་མལ་གྱི་རིག་པ་བློ་འདས་ཀྱི་རྒྱུན་དམིགས་མེད་ཀྱི་བྱ་རས་མི་སྐྱོང་བར་ཐོག་མའི་གོ་ཡུལ་དེ་ཡིད་ལ་བཞག་ནས་སྒོམ་བྱ་དང་བསྒོམ་བྱེད་མེད་དོ། ཐམས་ཅད་སྟོང་པ་ཉིད་དོ། ཐམས་ཅད་ཆོས་སྐུའོ། ཐམས་ཅད་ལས་འབྲས་མི་བདེན་ནོ། བློ་ཡིན་ནོ། རྣམ་རྟོག་ཡིན་ནོ། གང་ཡང་མ་གྲུབ་བོ་ཞེས་ཐག་ཆོད་ཀྱི་སྟོང་ལྟས་རྒྱས་འདེབས་པ་ལ་ཟེར་གྱིས་འདི་ནི་དེང་སང་ཤིན་ཏུ་མང་ངོ་། མདོར་ན་སྒོམ་བདག་པོའི་ལག་ཏུ་འཕྲོད་ནས་རྣམ་ཀུན་མཆོག་ལྡན་གྱི་སར་བགྲོད་པ་ལ་གོལ་ཤོར་དང་ནོར་ས་གསུམ་གྱིས་བསྐུངས་ས་དང་འཕྲང་ཤིན་ཏུ་དོག་པས་ཉམས་མྱོང་གི་དེ་དག་ལ་བརྡར་ཤ་མ་ཆོད་ན་ཁ་ཁྱེར་དང་ཚིག་ཁྱེར་གྱིས་ཁ་ཡི་ལྟ་བ་ཞེས་བཤད་པ་གཅིག་ལ་ཤོར་བ་ཡིན་ཏེ། ཇི་སྐད་དུ་རྫོགས་ཆེན་ནས། ཉམས་ན་བུན་འདྲ་སྟེ་ཡལ་ནས་འགྲོ། ཞེས་བཤད་པ་ལྟར་ཡུལ་གྱི་རྐྱེན་བདེ་སྡུག་བཟང་ངན་སྣ་ཚོགས་འབྱུང་བ་དང་། རྐྱེན་བཟང་ངན་ཕྲན་བུའི་ཀྱང་སྒོམ་ཆེན་པ་རྐྱེན་བཟང་པོ་བྱུང་ན་དེ་ལ་དགའ་བ་སྐྱེ། མི་འདོད་པ་བྱུང་ན་དེ་སེམས་ཁོངས་དུ་ཆུད་པ་ལ་སོགས་པའི་བསླུས་ནས་རྐྱེན་ཐོག་ཏུ་འཚོལ་བ་དེས་ལན་པར་གདའ་སྟེ། དེའི་ཕྱིར་གེགས་སེལ་བོགས་འདོན་གྱི་གནད་ཁྱད་པར་ཅན་གྱིས་མ་ཟིན་ན་མི་དང་མ་འཕྲད་པའི་བཅད་རྒྱ་དམ་པོ་བྱེད་པ་དང་། སྡུག་བཙིར་བྱས་ཡུས་ཅན་གྱི་སེམས་འཛིན་ལུས་གནད་དམ་པོས་རང་ཉིད་རང་འཆིང་བ་དང་། ལྷ་སྒོམ་པ་དང་། སྔགས་བཟླ་བ་དང་བ། རྩ་རླུང་སྒོམ་པ་ལ་སོགས་སྡུག་པོ་སྤུས་བཙལ་ནས་ཟེར་སྡུག་པོ་གཅིག་ག་ལ་འགི་ལྟོས། བཙལ་དཔྱད་ཀྱི་བཙལ་ནས་ཉོས་པ་གཅིག་པུས་ཐར་པ་བྱང་ཆུབ་ག་ལ་ཐོབ་སྟེ་འཕགས་པ་སྡུད་པ་ལས། གང་ཞིག་དཔག་ཚད་ལྔ་བརྒྱ་ཡོད་པའི་རི་ཡི་སུལ། སྦྲུལ་གྱིས་གང་བར་ལོ་མང་བྱེ་བར་གནས་བྱས་ཀྱང་། དབེན་པ་འདི་མི་ཤེས་པའི་བྱང་ཆུབ་སེམས་དཔའ་ནི། ལྷག་པའི་ང་རྒྱལ་རྙེད་ནས་འགྲོ་བར་གནས་པ་ཡིན་ཞེས་གསུང་པ་ལྟར། དཔག་ཚད་ལྔ་བརྒྱ་ཡོད་པའི་རི་ངོག་གཅིག་ལ་སྦྲུལ་མང་པོ་གིས་གང་དུ་ཡོད་པ་དེ་ལ་བྱང་ཆུབ་སེམས་དཔའ་གཅིག་མཉམ་བཞག་བྱས་ནས་བཞུགས་ཡོད་ན་ནང་གི་དབེན་པ་སྟོང་ཉིད་ཀྱི་ལྟ་བ་དེ་མ་ཤེས་ནས་བཟུང་ཏེ་ཕྱི་བྱང་ཆུབ་སེམས་དཔའ་དེ་ལྷག་པའི་ང་རྒྱལ་སྐྱེས་ནས་འགྲོ་བར་གནས་པ་ཡིན་ཏེ་གེགས་དང་གོལ་ས་ཡིན་ཞེས་གསུང་། དེའི་ཕྱིར་ན་གང་ཤར་ལམ་འཁྱེར་གྱི་གནད་ཤེས་ནས་ལུས་ཀྱི་མཚམས་ཁང་དུ་སེམས་ཀྱི་སྒྲུབ་པ་པོ་དབེན་པར་གནས་པའི་སྒྲུབ་པ་ཁོ་ན་ལས་ཆོད་ཆེ་བའི་དེ་ལམ་མེད་པས་ལོ་མཚམས་ཟླ་མཚམས་ཀྱི་ཁ་གྲངས་མང་པོ་རྫོགས་པའི་བྱས་ཡུས་ལ་རེ་ལྟོས་མི་འཆའ་བར་མི་ཚེ་ཁོ་ན་ལ་ཚད་བཙུགས་ནས་གནས་ལུགས་མ་བཅོས་པའི་རྒྱུན་སྐྱོང་བ་ལ་འབད་ཅིང་། བཟང་ངན་གྱི་རྣམ་རྟོག་གང་ཤར་ཡང་རྣམ་རྟོག་གོ་སྙམས་པའི་ཅེར་འཛིན་གྱི་ལྷན་པ་འདེབས་པ་དང་སྤང་བྱའི་སྟེང་དུ་གཉེན་པོའི་མེ་བཙའ་རྒྱག་པ་སོགས་གང་ཡང་མི་བྱེད་པར་མི་རྒན་གྱི་བྱིས་པའི་རྩེད་མོ་ལ་བལྟ་བ་ལྟར་རྐྱེན་བཟང་ངན་དང་ཉམས་བཟང་ངན་གང་ཤར་ནའང་དེ་ལ་ཆེད་དུ་འཛིན་མེད་སྤྲོས་བྲལ་གྱི་ངང་དུ་ཉིན་མཚན་བར་མེད་དུ་ལ་བཟློ་བར་བྱས་པས་ལྷག་མཐོང་རྟོག་མེད་ཀྱི་རྩལ་རྫོགས་ཏེ། ཆོས་ཉིད་ཀྱི་ངོ་བོ་མངོན་སུམ་དུ་རྟོགས། གནས་འགྱུ་དྲན་རིག་བཟང་རྟོག་ངན་རྟོག་ཇི་ལྟ་བུ་འཆར་ཡང་འཆར་བ་ཐམས་ཅད་རིག་སྟོང་བློ་འདས་རྫོགས་པ་ཆེན་པོའི་ཀློང་ངམ་ངོ་བོ་ལས་མ་འདས་པ་ཡིན་པས་དེས་ངང་ལས་ངེས་ཤེས་དྲངས་ཏེ། དེས་སྟེང་དུ་བཙན་ས་ཟིན་པས་ན་རྫོགས་ཆེན་ནས། རྟོག་པ་ནམ་མཁའ་འདྲ་སྟེ་འགྱུར་བ་མེད། ཅེས་པ་ལྟར་རྣལ་འབྱོར་པ་དེ་ལུས་ཐ་མལ་པ་ལྟར་སྣང་ཡང་སེམས་ཆོས་སྐུ་སྤྲོས་པའི་བྱ་རྩོལ་དང་བྲལ་བའི་དགོངས་པ་ལ་རྟག་ཏུ་མི་གཡོ་བར་བཞུགས་པས་སྣང་སྲིད་བླ་མའི་དཀྱིལ་འཁོར་གང་ཤར་ཡེ་ཤེས་ཕྱམ་བརྡལ་ཡུལ་སྣང་བརྡ་དང་དཔེ་ཆ། ས་ལམ་བྱར་མེད་ལྷུག་པ་དགོངས་པ་འཁོར་འདས་ཡེ་གྲོལ་གྱི་ཀློང་ནས་གནས་སྐབས་སུ་བསྟན་པ་དང་སེམས་ཅན་གྱི་དོན་འབད་མེད་ལྷུན་གྲུབ་ཏུ་འབྱུང་ཞིང་། ལུས་རྒྱའི་འཆིང་བ་ཞིགས་པ་དང་དུས་མཚུངས་པར་བུམ་ནང་གི་ནམ་མཁའ་བུམ་པ་ཆགས་པ་དང་ལྷན་ཅིག་ཕྱིའི་ནམ་མཁའ་དང་དབྱེར་མེད་རོ་གཅིག་ཏུ་གྱུར་པ་ལྟར། གདོད་མའི་གཞི་དབྱིངས་ནང་གསལ་དཔྱོད་བྱེད་ཀྱི་ཤེས་པ་དང་བྲལ་བའི་གཞོན་ནུ་བུམ་པའི་སྐུར་མངོན་སུམ་སངས་རྒྱས་པ་ནི་སྒྲུབ་བྱ་མཐར་ཐུག་པ་གྱུར་པ་ཡིན་ཟེར། འདིར་སྨྲས་པ། ཀུན་རྫོབ་འཁྲུལ་པའི་སྣང་བ་རྫུན་པོ་ཆེ། ཀློང་ཆེན་རིག་པའི་གཤིས་སུ་འུབ་ཆུབ་པའི། འགྱུ་དྲན་སེམས་ཀྱི་བྱ་བྱེད་བྱིས་པའི་གར། བློ་འདས་དྲན་པའི་ངང་དུ་བག་ལ་ཞ། གསུང་དུས་ཀུན་རྫོབ་སྣང་བ་འདི་ཐམས་ཅད་སྒྱུ་མ་དང་རྨི་ལམ་ལྟ་བུས་སེམས་བསླུ་བསྡད་པ་དེའི་ཡིན་དུས་ཁོང་ཉིད་ཀློང་ཆེན་ཡེ་ཤེས་རིག་པའི་དགོངས་པ་དེ་རྫོགས་ཚར་དུས་ཡུལ་གྱིས་བསླུ་མེད་པ་རེད་ཚར་དུས་དེ་ཡིན་པའི་ཕྱིར་ན་འགྱུ་དྲན་གྱི་སེམས་བྱ་བྱེད་དེ་བྱིས་པ་རྣམས་སྤུ་གུ་རྩེད་བ་དང་འདྲ་སྟེ་ཁོང་གི་བློ་འདས་དྲན་པའི་ངང་དུ་བག་ལ་ཞ་སྟེ་བཞུགས་ཏེ། ལྟ་བ་མཐོན་པོར་སྙེགས་པའི་བཟང་རྟོག་དང་། །ཐེ་ཚོམ་སྒྲོག་ཏུ་ཆུད་པའི་ངན་རྟོག་ཆང་། །བཏུངས་པའི་གཏི་མུག་གཉིད་ཀྱིས་མ་བཟི་བར། །ཐ་མལ་རིག་པ་རྗེན་པ་ལྷོད་དེར་གནས། ཞེས་ང་རྫོགས་པ་ཆེན་པོ་སྒོམ་ཡིན་ཟེར་ལྟ་བ་མཐོ་པོའི་ང་རྒྱལ་གྱི་སྒོ་ནས་སྒོམ་པ་བཟང་རྟོག་དང་།གཅིག་གོ་ཡང་གོ་ལ་ལ་འདྲ་བོ། ཐག་ཡང་མ་ཆོད་པ་དེ་ནས་ཐེ་ཚོམས་ཀྱི་སྒྲོག་ཏུ་ཆུད་པའི་ངན་རྟོག་གི་ཆང་དེ་ཐམས་ཅད་བཏུང་བའི་སེམས་ཅན་ཐམས་ཅད་གཏི་མུག་གཉིད་ཀྱི་མི་བསླུ་བར་ཐ་མལ་རིག་པ་རྗེན་པ་ལྷོད་དེ་གནས་པ་དེ་ངོ་ཤེས་པར་གྱུར་ཏེ། །གོ་ཡུལ་ཁ་ལྟར་འབྱམས་པའི་འུད་གོག་དང་། །གནས་འགྱུའི་འཕྲང་ལ་འཛེར་བའི་དུཿཁ་སོགས། །དགོངས་བརྒྱུད་རྡོ་རྗེའི་ཚིག་རྐང་ཟབ་མོ་ཡི། །ཉུང་ངུའི་གཏམ་གྱིས་ལན་བརྒྱར་ཟིལ་གྱིས་མནན། གསུང་ཏེ་དཔེ་ཆ་གི་གོ་རྟོག་ཙམ་གྱིས་ཁ་མཁས་པ་བཤད་བསྡད་ལེ་ཙམ་གྱིས་འུད་གོག་གྱིས་རྫོགས་པ་ཆེན་པོའི་གནས་ལུགས་མི་རྟོགས། གནས་འགྱུ་གཉིས་པོ་དེ་བསྒྲངས་ཏེ་དེས་འཕྲང་ལས་གྲོལ་བའི་རང་གི་སེམས་༢༨?སྙིང་རླུང་རེད་ཡོང་དུས་དུཿཁ་ལ་སོགས་པ་ཐམས་ཅད་སྒོམ་རྒྱུའི་རྡོ་རྗེ་ཚིག་རྐང་ཟབ་མོ་འདི་ཡིས་ཉོན་མོངས་གཏམ་གྱི་ལན་བརྒྱར་རུ་ཟིལ་གྱིས་མནན་པ་ཡིན། །སྔོན་བསགས་སྨོན་ལམ་དཀར་པོའི་རྟེན་འབྲེལ་དང༌། །ཟབ་ལམ་རྡོ་རྗེའི་རྣལ་འབྱོར་བཀའ་དྲིན་ལས། །དབུ་མའི་རྩ་མདུད་་མ་ལ་གྲོལ་བའི་ལག་རྗེས་སུ། །ཉམས་མྱོང་གནད་ཀྱི་མན་ངག་འདི་ཀོ་བྱས། ཟེར་དུས་ཁོང་སྐྱེ་བ་སྔོན་ཚོགས་བསགས་ཐུགས་བསྐྱེད་སྨོན་ལམ་ཡག་པོ་བྱས་བཞག་པ་དེས། ད་ལྟ་ཟབ་ལམ་རྡོ་རྗེ་རྣལ་འབྱོར་སྒོམ་རྒྱུ་བྱུང་། སྒོམ་པ་དེ་ལ་བརྟེན་ནས་ཉམས་སུ་བླངས་པས་དབུ་མའི་རྩ་མདུད་གྲོལ་བའི་ལག་རྗེས་སུ་ཉམས་མྱོང་གནད་གྱི་མན་ངག་འདི་ཀ་ཡིན། །དེ་ལྟའི་དབྱར་རྔའི་ང་རོ་བསྒྲགས་པ་ན། །མཁས་རློམ་ས་ཀུ་ཙི་ཡི་སྙིང་གས་ཀྱང་། །ཉམས་རྟོགས་ཟབ་མོ་ཁོང་ནས་ལུད་པའི་ཕྱིར། །ཀློང་བརྡོལ་གཏམ་ལ་སྦ་གསང་བྱ་མ་ཐུབ། ཅེས་དེ་ལྟ་བུའི་རྫོགས་པ་ཆེན་པོ་དབྱར་གྱི་ང་རོ་དེ་འབྲུག་ལྟ་བུ་ཅན་ཞིག་དེ་བསྒྲགས་བཞག་ན། ང་མཁས་པ་ཡིན། ང་གྲུབ་ཐོབ་ཡིན་བསམ་པའི་རློམས་སེམས་ཡོད་པ་དེ་དཔེར་ན་ཙི་ཙི་ལྟ་བུ་རེད་དུས་སྙིང་གས་ཀྱང་ཉམས་རྟོགས་ཟབ་མོ་ཁོང་ནས་ལུད་ཏེ་བསྟན་མ་ཕོབ་པའི་ཚེ་ན་སྒོམས་བྱུང་ཀློང་བརྡོལ་བའི་གཏམ་ནི་སུས་ཀྱང་གདུལ་བྱ་ལ་སྙིང་བརྩེ་བས་གསང་མ་ཐུབ། །དགེ་དེས་རང་བབས་དྲན་པ་སྐྱོང་བ་ལ། །འཇུར་དྲན་ཆལ་བར་ཤོར་བའི་མི་དགེ་ཀུན། །ཤུགས་འབྱུང་གཉུག་མའི་ངང་དུ་དག་ནས་ཀྱང་། ། ཀུན་གྱིས་རྫོགས་པ་ཆེན་པོ་རྟོགས་པར་ཤོག༣༠ད་ལྟ་འཆད་སྤེལ་བྱས་པའི་དགེ་བའི་རྩ་བ་དེས་རང་བབས་ཀྱི་དྲན་པ་དེ་ལ་?དེ་ནས་རྣམ་རྟོག་གི་འགྱུ་དྲན་རག་པ་རུ་ཤོར་ཡོང་བའི་མི་དགེ་བ་ཀུན་ཤུགས་འབྱུང་གཉུགས་མའི་ངང་དུ་དག་ནས་ཀྱང་ཀུན་གྱི་རྫོགས་པ་ཆེན་པོར་རྟོགས་གྱུར་ཅིག །ཅེས་གོལ་ཤོར་ཚར་གཅོད་སེང་གེའི་ང་རོ་ཞེས་བྱ་བ་འདི་ཡང་དད་གཏོང་ཐོས་པའི་ནོར་གྱིས་ཕྱུག་ཅིང་། འོད་གསལ་རྫོགས་པ་ཆེན་པོ་ལ་འཕྲོ་ཞུད་མེད་པར་སྐྱོང་བའི་སྔོན་དགེའི་ལས་འཕྲོ་ཅན་ཆོས་དྲུང་དམ་པ་ཀློང་གྲོལ་དབྱིངས་རིག་དང་། དབེན་པ་གསུམ་གྱིས་རྒྱུད་བསྡམས་ཏེ་འདག་འབྱར་ཁོ་ན་ལ་གནས་པས་འོད་གསལ་རྡོ་རྗེ་སྙིང་པོའི་སྒྲུབ་པ་ལ་བརྩོན་པ་སྐུ་གསུམ་དབྱིངས་རིག་སོགས་ཀྱིས་ལན་གཅིག་མ་ཡིན་པར་ཡང་ཡང་བསྐུལ་འདེབས་བྱུང་བར་བརྟེན། འོད་གསལ་རྫོགས་པ་ཆེན་པོ་མངོན་སུམ་གྱི་གནས་ལ་གོམས་པར་རློམ་པའི་ཀུ་སུ་ལུའི་རྣལ་འབྱོར་པ་པདྨ་དབང་ཆེན་ཡེ་ཤེས་དཔལ་གྱི་རོལ་མཚོས། དཔལ་གྱི་མཆིམས་ཕུའི་ལྟེ་བ་འོག་མིན་མཁའ་འགྲོའི་ཚོགས་ཁང་གསང་ཆེན་མེ་ཏོག་ཕུག་གི་མཚམས་མལ་དུ་བྲིས་པ་འདི་ཁྲིད་མ་ཐོབ་པ་དང་། ཐོབ་ཀྱང་རང་རྩིས་ཀྱི་དུག་ཆུས་མྱོས་ཤིང་ལམ་གྱི་གནད་མ་ལོངས་པ་ཞེས་ལམ་གྱི་གནད་ཡག་པོ་མ་ཤེས་པའི་སྐལ་མེད་ལོག་ལྟ་ཅན་གྱི་རིགས་ལ་བསྟན་པར་མི་བྱའོ། དམ་དུ་སྒོམ་པར་བྱའོ། །སྒྲུབ་པ་སྙིང་པོར་བྱེད་པ་རྣམས་ཀྱིས་ཡི་གེ་འདི་ལ་ནན་ཏན་དུ་གཟིགས་ཤིག །ངེས་ཤེས་སྐྱེས་ཚད་ལ་ལུང་བྱིན་པ་ཡིན་ནོ། །སྙིང་ཏིག་གཉེན་པོའི་བཀའ་སྲུང་རྣམས་ལ་གཉེར་རོ། །ས་མ་ཡཿ རྒྱ་རྒྱ་རྒྱ