1
00:00:00,000 --> 00:00:09,075
བརྟན་པ་མ་ཐོབ་ཀྱི་བར་དུ་སྒོམ་དགོས་པས་ན། །འོན་ཀྱང་བརྟན་པ་མ་ཐོབ་བར།

2
00:00:09,075 --> 00:00:23,647
སྒོམ་པ་དེའང་བསམ་གཏན་གྱི་རྒྱུ་ཚོགས་ཚང་བ་ལས་ཉམས་མྱོང་སྐྱེ་བར་འགྱུར་གྱི་འདུ་འཛི་དང་རྣམ་གཡེང་གི་ཁྲོད་དུ་ཇི་ཙམ་སྒོམ་ཡུན་བསྲིངས་ཀྱང་ཉམས་མྱོང་མི་སྐྱེ་བས་ན།  འདུ་འཛི་སྤངས་ནས་སྒོམ་པ་གཅེས།

3
00:00:23,647 --> 00:00:43,221
སྒོམ་པའི་ཚེ་ཡང༌། མཉམ་རྗེས་ཀྱི་ཉམས་ལེན་ཐ་དད་དུ་མེད་ཀྱང་དང་པོ་མཉམ་གཞག་གི་རང་ས་མ་ཟིན་ན་ཉམས་མྱོང་གི་ཡེ་ཤེས་རྗེས་ཐོབ་དང་བསྲེ་མི་ནུས་པས།

4
00:00:43,221 --> 00:01:24,952
སྤྱོད་ལམ་རྒྱུན་གྱི་ལམ་ཁྱེར་ལ་འབད་པར་བྱས་ཀྱང་སྤྱི་འབྱམས་གཤིས་ཤོར་གྱི་གོལ་ས་ལྡང་བ་ཡིན་པས་ན།  མཉམ་བཞག་ཐུན་དུ་བཅད་ལ་བྱ། ཉམས་ལེན་ཐུན་དུ་བཅད་ལ་བྱ།

5
00:01:24,952 --> 00:01:42,839
དེ་ལྟར་ཉམས་ལེན་ཐུན་དུ་བཅད་ནས་མཉམ་གཞག་ངོ་བོ་སྐྱོང་བའི་བློ་གཏད་ཁེལ་བ་ལྟ་བུའི་ཉམས་ལེན་ཡོད་ཀྱང༌། དེ་རྗེས་ཐོབ་སྤྱོད་ལམ་དང་བསྲེས་ནས་རྒྱུན་དུ་སྐྱོང་མ་ཤེས་ན།

6
00:01:42,839 --> 00:01:58,034
གཉེན་པོས་རྐྱེན་མི་ཐུབ་ཅིང་རྣམ་རྟོག་རྐྱེན་གྱིས་ཁྲིད་ན་ཐ་མལ་པར་འཆོར་བས་རྗེས་ཤེས་ཟང་ཐལ་དུ་སྐྱོང་བ་གལ་ཆེ་བས།  དུས་དང་གནས་སྐབས་ཐམས་ཅད་དུ།

7
00:01:58,034 --> 00:02:07,782
དེའི་ཚེ་ཡང་བསྒོམ་བྱ་གཞན་ཞིག་ཚོལ་མི་དགོས་ཀྱིས།

8
00:02:07,782 --> 00:02:36,133
མཉམ་གཞག་ཆོས་སྐུའི་ལྟ་བ་དེ་ཉིད་དང་མ་བྲལ་བའི་ངང་ནས་བྱ་བྱེད་དང་རྣམ་རྟོག་ཐམས་ཅད་རྩིས་མེད་རང་ཡན་དགག་སྒྲུབ་མེད་པར་ཆད་ཆོད་ཡད་ཡུད་དུ་སྐྱོང་བ་ཡིན་པས་ན།  ཆོས་སྐུ་གཅིག་པོའི་ཡོ་ལངས་བསྐྱང༌།

9
00:02:36,133 --> 00:02:59,527
དེ་ལྟ་བུའི་ཉམས་ལེན་ཞི་ལྷག་དབྱེར་མེད་སྤྲོས་བྲལ་གཉུག་མའི་རྣལ་འབྱོར་མ་བཅོས་ལྷན་ཅིག་སྐྱེས་པ་ཆོས་ཉིད་ཀྱི་རང་ངོ་སྐྱོང་བ་དེ་ནི་གསང་སྔགས་རྡོ་རྗེ་ཐེག་པའི་རྒྱུད་སྡེའི་ཉམས་ལེན་ཐམས་ཅད་ཀྱི་སྙིང་པོ།

10
00:02:59,527 --> 00:03:11,680
དབང་བཞི་པའི་དོན་གྱི་ཡེ་ཤེས་སྒྲུབ་བརྒྱུད་ཡིད་བཞིན་ནོར་བུའི་ཁྱད་ཆོས།

11
00:03:11,680 --> 00:03:20,743
རྒྱ་བོད་གསར་རྙིང་གི་གྲུབ་བརྙེས་བརྒྱུད་པ་དང་བཅས་པ་ཐམས་ཅད་ཀྱི་དགོངས་པ་རྨ་མེད་པ་ཡིན་པས། ཡིད་ཆེས་ཀྱི་བློ་ཐག་བཅད་ལ།

12
00:03:20,743 --> 00:03:32,111
མན་ངག་གཞན་ལ་འགྲམ་ཆུ་མི་ལྡང་པར་མ་བྱས་ན།

13
00:03:32,111 --> 00:04:07,065
གླང་པོ་ཁྱིམ་དུ་བཞག་ནས་གླང་རྗེས་ནགས་སུ་ཚོལ་བ་ལྟར་བློས་བྱས་བཅོས་མའི་གཟེབ་ཏུ་ཆུད་ནས་གྲོལ་བའི་དུས་མེད་པས་རང་གི་ཉམས་ལེན་ལ་བློ་ཐག་ཆོད་དགོས་པས་ན།  དེ་ལས་གཞན་མེད་ཁོ་ཐག་བཅད།

14
00:04:07,065 --> 00:04:25,822
དེ་ལྟར་ཆོས་སྐུ་རང་གནས་ཀྱི་ཡེ་ཤེས་རྗེན་པ་འཁྲུལ་མ་མྱོང་བའི་སངས་རྒྱས་སུ་བློ་ཐག་བཅད་ནས་དེའི་རྒྱུན་སྐྱོང་བ་ནི་གནད་ཀྱི་གསང་ཚིག་གཉིས་པ་ཡིན་པས་གལ་ཆེ་བས་ན།  ཐག་གཅིག་ཐོག་ཏུ་བཅད་པ་སྟེ་གནད་གཉིས་པའོ། །

